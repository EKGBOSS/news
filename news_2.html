<!DOCTYPE html>
<html lang="en">
<head>
      <meta charset="UTF-8">
      <meta name="viewport" content="width=device-width, initial-scale=1.0">
      <title>Document</title>
      <style>
            .news_ekg {
                  text-align: justify;
                  font-size: 22px;
            }
      </style>
</head>

<body>

<h2 class="news_ekg">Съвети : </h2>

<ul>
  <li class="news_ekg">Как да изберем лаптоп?</li>
  <li class="news_ekg">Нов или стар?</li>
  <li class="news_ekg">Какво да гледаме и за какво да внимаваме!</li>
  <li class="news_ekg">Тези и още много други фактори при покупка на преносим компютър ще разгледаме в настоящата статия.</li>
</ul>  

<h2 class="news_ekg">Решения :</h2>

<ol>
  <li class="news_ekg"> Бюджет за лаптопа.Определете си колко пари можете да похарчите за машината. Да, това е след като поставите изискванията си и имате възможност да ги обезпечите, но парите излизат от вашия джоб и затова бюджетът за покупка на лаптоп е на първо място. Тази сума, освен при определени случаи, е таван и не бива да я надхвърляте. Всъщност, понякога има много добри причини да купите по-добра машина, която е и малко по-скъпа, но това трябва да следва от Вашите нужди и изисквания.</li>
  <li class="news_ekg"> Изисквания и предназначение. Напълно универсален лаптоп за съжаление не съществува (нито каквато и да е универсална техника. Няма друг човек освен самите Вие, който най-добре да знае за какво ще ползвате машината, а с това започва целият избор. И тъй като един лаптоп няма как да бъде едновременно максимално лек и компактен, за да се побира в дамска чанта, но същевременно да бъде мощен и да става за тежка работа.</li>
  <li class="news_ekg"> Затова с изискванията трябва да сте много точни. Не непременно изисквания като параметри, това е работа на консултанта (освен ако сами си избирате машина), но трябва да решите какво искате от машината. Дали ще я ползвате за учене, за офис/бизнес нужди, за професионална работа с определени програми, за филми и забавления, дали това ще включва игри (и какви) или не.
  <li class="news_ekg"> Екран (дисплей) на лаптопа
      Две са препоръките, които давам винаги - матов дисплей и с възможно най-добро цветопредаване, тоест IPS (In-Plane Switching).
      
      IPS е вид матрица за екран, ще я разгледаме подробно в друг материал. Важното за вас е да запомните едно просто правило – екраните с наистина хубаво цветопредаване и зрителни ъгли се наричат IPS. И са по-скъпи. Освен това почти винаги те имат и по-високата резолюция (в рамките на един и същи модел лаптоп), но това е по-малкото им предимство.
      
      Евтините екрани, които са от т.нар. TN (Twisted Nematic) вид, имат значително по-слабо цветопредаване и дори да са приемливи отпред, когато завъртите екрана нагоре или надолу, или просто когато го погледнете отстрани, цветовете се губят или директно се инвертират. Което вероятно сте го виждали и преди тази статия и едва ли ви харесва. Популярността им се дължи на значително по-ниската цена. Също така, преди 10-15 години (когато почти нямаше лаптоп, подходящ за игри и геймърите ползваха настолни компютри), TN спечелиха предимството на по-бързо време за реакция и станаха предпочитани за мониторите за игри. И тъй като една снимка казва повече от хиляда думи, нека илюстрираме разликата в два екрана с различна технология.
      
      Матовото покритие на екрана няма общо с вида на самата матрица, но носи сериозни плюсове. С него се премахват отблясъците от светлина по екрана, за да не пречат на работата Ви.
      
      Съвременният тренд за 4K резолюция на дисплеите (вкл. при лаптопи) е нещо, което по-скоро бих игнорирал в случая - освен, че сериозно оскъпява машината и повишава консумацията на ток, това почти не носи предимства освен по-финия образ, нужен на професионалните дизайнери. Те обаче работят предимно на съответните професионални (и големи) монитори, а не само на лаптопи със значително по-малки екрани. Да, правилно се досещате - по-високата резолюция (повече пиксели) в същия размер екран ще направи обектите много по-ситни, след което с настройка на операционната система ще трябва да "разтегнете" всичко в по-едър мащаб и на практика се връщате на изходна позиция, но с по-олекнал джоб.</li>
  <li class="news_ekg">Тегло на лаптопа
      Както казахме при изискванията, няма как една машина да бъде едновременно много лека, компактна и мощна (също и евтина, ако трябва да съберем всички плюсове). Налага се да направите компромис с нещо. Най-новите лаптопи, особено компактният формат нетбуци (11-13 инча), вече са много по-мощни от предшествениците си, а като цяло са и много по-тънки и леки. Само че лаптоп от 2020 година обикновено е доста по-скъп от такъв от 2010-та.
      
      Ето няколко практически правила за теглото на лаптопите:
      
      Златната среда са повечето бизнес лаптопи с екран около 14 инча. Те са едновременно достатъчно големи за удобна работа и не твърде големи и тежки, за да се носят лесно. Удобно се носят в почти всяка раница, а ако пътувате със самолет, те няма да увеличат теглото на багажа Ви твърде много.
      Леките компактни модели са два типа. Едните са в групата 9-11 инча и служат почти само за бърза проверка на пощата. Това обаче е доста по-удачно да го правите през телефона си. Втората група са лаптопите с 12-13 инчов екран. Те са удобни, много компактни, по-леки от 14-инчовите и са идеални за дребни задачи при пътувания. В бонус, като цяло 12-инчовите лаптопи са и малко по-евтини – това важи дори при равни параметри.
      Ултрабук сегментът, най-често с 13 и 14-инчови модели, съчетава предимствата и някои от недостатъците на горните два типа. Тук се включват престижни максимално тънки и олекотени лаптопи, което не е компромис с качеството и здравината им, когато са представители на високия клас машини. Дори 14-инчови лаптопи с метален корпус могат да имат повече от разумно тегло, здравина и прекрасен вид. Минусът е, че понякога производителите поставят в тях по-мощни процесори, за да задоволят потребителските желания. Законите на физиката обаче важат за всички - по-мощният чип отделя повече топлина, а в тънък корпус с дори по-компактен от обичайния вентилатор тази топлина се отвежда по-трудно. Резултатът е, че лаптопът започва да загрява повече от желаното и/или вентилаторът му работи почти непрекъснато. Затова ултрабуците са отлични лаптопи, но просто не са подходящи за тежки задачи.
      Пълноразмерните 15.6“ лаптопи и големите 17-инчови машини имат мощ, ресурс и... тегло, разбира се. Особено ако са от тип мобилна работна станция от поколението до около 2014-15 г., теглото им може да е доста сериозно (до към 5 кг заедно със зарядното). От тази гледна точка тези лаптопи са удачни само ако не пътувате много или ако разполагате с автомобил, за да избегнете умора от продължително носене в чанта/раница на рамо или на гръб. От друга страна, когато наистина Ви трябва мощен мобилен компютър, няма как да вместите всичко в компактен модел. Често такива лаптопи се ползват и само у дома / в офиса, като пълноценен и много по-компактен заместител на настолен компютър.
      Колкото по-нов е един лаптоп (а също и колкото повече материали е спестил производителят - двете нерядко вървят ръка за ръка) - толкова по-лек ще бъде лаптопът. Да, трябва да признаем - модерната тенденция за олекотяване на лаптопите е колкото приятна и удобна, толкова и намалява тяхната здравина.
      7. Здравина и устойчивост
      Здравината всъщност е съвкупност от няколко фактора, всеки от които сам по себе си е важен за дългата и безпроблемна работа на лаптопа. Колкото повече от тези неща има, толкова по-нагоре в класа си е позиционирана машината - съответно можете да очаквате, че евтините лаптопи няма да имат никаква допълнителна защита, а тези с много екстри ще са по-скъпи. Да започваме:
      
      Защита от разливане на течности – както се досещате, вътре в корпуса на лаптопа има платка с електроника и ако го полеете, вероятността да се сбогувате с него е голяма. Затова производителите на по-висок клас лаптопи са предвидили допълнителни защити, които да ограничат достъпа на течности (HP EliteBook, Dell Latitude) или дори да осигурят оттичането през самия корпус в случай на разливане (IBM/Lenovo ThinkPad).
      Метални панти за екрана – солидният метал очевидно има големи предимства в здравината спрямо пластмасовите панти на евтините модели. Отново можете да ги намерите само във високия сегмент на марковите лаптопи, макар последните години производителите упорито да се стремят да спестят и този разход. За сравнение, при масовите лаптопи от нисък клас, които можете да намерите в търговските вериги, екранът може да бъде огънат и леко усукан дори само с един пръст в горните ъгли, а усещането е сякаш ще се счупи всеки момент.
      Изцяло или поне частично метален корпус – най-често само алуминий или комбинация с магнезий, а в старите изпълнения на оригиналния IBM ThinkPad T серията се влагаше даже титан (точно оттам идва буквата Т в серията). Металният корпус може да е с пластмасово или гумирано покритие отгоре или да няма покритие и да имате  елегантна метална повърхност. Това решение при лаптопите увеличава теглото, увеличава здравината и индиректно спомага за по-доброто охлаждане. В бонус ви дава и по-престижен вид. Скъпите метални лаптопи от типа на IBM ThinkPad T и HP EliteBook можеха (без преувеличение, това са реални тестове) да оцелеят в работещ вид дори след прегазване с автомобил.
      Магнезиево шаси под корпуса на лаптопа – за много модели вече е в миналото и стремежът е да се замести само от алуминиевия корпус, но това осигурява допълнителна здравина и устойчивост на машината. Предпазва от огъване и усукване на корпуса (дори ако го държите само за единия ъгъл), а осигурява и допълнителна защита на частите вътре.
      Защита за работа във влажна, запрашена среда, твърде ниски или високи температури, както и датчици за защита и изключване на диска при падане – можете да видите подобни неща само във високия клас бизнес и професионални лаптопи от типа на HP EliteBook, Dell Latitude, Lenovo ThinkPad, Fujitsu Celsius и подобни. Впрочем, с навлизането на SSD дисковете необходимостта от датчици за падане това отпадна, тъй като SSD нямат механични елементи и не се влияят от това.
      Надеждна охладителна система – нейната грижа е машината ви да не прегрее докато изпълнява тежки задачи от типа на рендериране. Като цяло в класа на мобилните работни станции са най-добрите охладители, но охлаждането е сума от редица действия и условия. В този смисъл, ако купувате (включително и марков) лаптоп втора употреба, уверете се, че не държи твърде висока температура на празен ход, че няма запрашаване на радиатора, стара и лошо проводяща термопаста на процесора и т.н. Най-малкият проблем, с който може да се сблъскате при лошо охлаждане и прегряване, е забиване/изключване на лаптопа докато работите. Но както може би предполагате, процесорът също има живот и продължителното прегряване го скъсява значително.</li>
   <li class="news_ekg">Батерия (автономна работа)
      Подобно на казуса с теглото, и при батериите за лаптопи няма „пълно щастие“. В зависимост от поколение и параметри на лаптопа, какво вършите на него и колко натоварена е дейността, вид на батерията, състоянието й и т.н., един преносим компютър може да изкара на батерия до над 14 часа, а може и батерията да „издъхне“ за 30 минути дори ако е в изправност. На какво се дължи това?
      
      Общото правило е, че колкото по-маломощен и компактен е един лаптоп, толкова по-дълъг живот има батерията му. Причината е проста – слабият процесор консумира по-малко електроенергия. Същото се отнася и за един по-малък екран (например 12 спрямо 15 инча).
      
      Второто правило е, че съществуват по-големи „подсилени“ (extended) батерии, които ще ви дадат по-дълъг живот на батерия. Всъщност, това е третото правило. Второто правило е, че батериите се състоят от „клетки“, които са същинските акумулатори вътре, и които производителите свързват, за да ви дадат съответния продукт. Само че има както подсилени батерии с 8-9 клетки, така също има и почти смешни батерии с 2-3 клетки. Можете да предположите кое има повече ресурс.
      
      Последното правило при батериите е, че по-новите лаптопи имат по-дълъг живот на батерия. Това е по две причини. Първата е, че по-новото поколение чипове и електроника са по-икономични, съответно и енергоефективни. Те просто ще работят по-дълго със „същия ток“. Втората причина е (особено когато се отнася за стари лаптопи, вкл. маркови лаптопи втора употреба), че по-новите батерии почти винаги са много по-малко износени, преминали са по-малко цикли на презареждане, а това влияе на капацитета им. Освен това технологиите за производство на батерии също се развиват и в днешно време има литиево-йонни и литиево-полимерни батерии с по-голям капацитет от този преди 15 години.</li>
   <li class="news_ekg">9. Съвместимост, допълнения, аксесоари
      Рядко лаптопите се използват напълно самостоятелно, без никакъв контакт с друго устройство. Затова като последна точка решихме да споменем някои особености, допълнения и аксесоари, които да направят преносимия ви компютър още по-добър и полезен:
      
      Windows 10 - най-честият въпрос за софтуер е дали компютър втора употреба ще може да работи с актуалния Windows. Да, 10-ката е добре оптимизирана и в някои отношения е дори малко по-лека от предшествениците си, така че ще работи достатъчно добре на практически всеки лаптоп, произведен в последните 10-12 години.
      Външен монитор – точно така, без никакви колебания външният монитор е почти задължителен и препоръчваме да го ползвате винаги, когато можете. Причината е чисто механична. По какъвто и начин да поставите лаптопа си (освен ако е повдигнат на стойка и с външна клавиатура), неговият екран може да се накланя само в една ос, а основата му е доста по-ниско от нивото на очите ви. Това води до накланяне на главата и последващи болки във врата и раменете. За да избегнете този проблем решението е отделен монитор във всеки възможен случай
      Мишка и клавиатура – за да можете работейки на външния монитор да затворите лаптопа и да не се разсейвате от екрана му
      Възможно най-много USB портове – защото знаем, че ще искате да сложите клавиатура, мишка, флашка, може би още една флашка... :) На пазара има много (китайски) USB хъбове, които ще ви осигурят повече портове, но сме се сблъсквали с редица проблеми от тях. Затова директната връзка направо към лаптопа е за предпочитане.
      Външен USB твърд диск – ако нямате мрежов NAS сторидж за архивиране на информацията, външният харддиск е едно не особено модерно, но изключително ефективно решение. Защо? Първо, всичко важно трябва да се архивира. Причините са добре познати на всички. Второ, скоростта – особено ако лаптопът е сравнително модерен и има USB 3, твърде вероятно е към него да имате доста по-бърз трансфер отколкото към който и да е облачен доставчик онлайн. Трето – независимост. Не дължите месечни такси, не дължите обяснения и разполагате с голям обем на диска. Така че ако трябва да архивирате / съхранявате много данни от лаптопа си, но нямате нужда да ги споделяте онлайн, дискът все още е добро решение.
      Голяма флашка – особено ако не сте вложили пари за външен диск, поне една флашка от 32 или 64 GB също може да ви спаси много данни (и нерви), а цената на такива флашки вече е почти колкото една пица.
      Докинг станция – при новите модели лаптопи за съжаление е доста скъп аксесоар, но за стари лаптопи понякога е на смешна цена. Осигурява ви цял куп допълнителни портове (USB, видео изходи и др.), които самият лаптоп може да няма изобщо или да няма достатъчно на брой
      Охладител – това са онези „поставки“, върху които слагате лаптопа и те го обдухват отдолу с вентилаторче, за да се охлажда. Това го предпазва и от честия потребителски навик да се слага лаптоп на леглото или на друга мека материя, вследствие на което много модели не могат да се охлаждат, защото засмукват студен въздух отдолу. Струва си да помислите за този аксесоар.
      И така... :</li>
</li>
</ol>

<h2 class="news_ekg">Ето някой насоки и правила :</h2>
<ul>
      <li class="news_ekg">Офис работата (документи, таблици, поща) е сред най-леките задачи. Практически всяка машина, дори от преди 10-15 години, би могла да се справи. Най-тежкото тук е отварянето на много табове в браузера, което в днешно време консумира изключително много оперативна памет (RAM). По тази причина абсолютният минимум за адекватна работа е 4 GB RAM, което с евентуален ъпгрейд се покрива и от много стари лаптопи с DDR2 памет, но силно препоръчваме машина поне с DDR3, тъй като тя ще поддържа поне 8 GB RAM. 
            С филмите също почти всеки компютър или лаптоп ще се справи. Да, филми с висока резолюция изискват повече ресурс, но пак нищо критично. По-съществен въпрос е дали екранът на лаптопа е хубав – това ще го коментираме малко по-долу.
            Учене – ако купувате преносим компютър за онлайн обучение, в повечето случаи няма да ви трябва мощна машина. Интернет връзката, гледането на онлайн лекции/презентации и дори конферентните връзки не са по-тежки задачи от типичната офис дейност. От друга страна, ако сте записали курс по 3D моделиране, дизайн, видеообработка и подобни, за програмите ще ви трябва по-скоро работна станция (вижте малко по-долу). В учебна среда няма да имате особено тежки проекти, но е логично същата машина да ви върши работа и след това. Съобразете хардуера с нуждите на програмите от курса, които ще изучавате.
            Лаптоп за игри – дори самите геймъри ще ви кажат, че за това най-добре е настолен компютър. Но ако все пак търсите лаптоп, на който да играете, трябва да изберете най-добрата комбинация от видеокарта, по-нов процесор (да, той е на второ място) и охлаждане. И не, за съжаление няма евтини лаптопи, които да са наистина подходящи за игри. Разбира се, започнете от проверка на системните изисквания за всяка една игра, която бихте искали да играете. Повече от уместно е да помислите и за охладителна подложка за лаптопа.
            Професионална работа – видеообработка, чертежи, 3D моделиране, рендване на сцени – тук изискванията са високи. На първо място, машината трябва да е конструирана за надеждна и стабилна работа под натоварване, и то продължително натоварване. В това отношение има известна прилика с геймърските лаптопи. Забравете за тънък корпус – реалната работа води до натоварване на електрониката, оттам отделяне на топлина и нужда тази топлина да се изведе извън корпуса на лаптопа с качествена охладителна система. Често пъти такива лаптопи имат по два вентилатора – за процесора и видеокартата. Самият корпус е стабилен, очевидно (а понякога и очевадно) изработен от здрави и качествени материали, които нямат нищо общо с рехавите пластмасови корпуси на най-евтините лаптопи на пазара. Чисто новите лаптопи от клас мобилна работна станция обикновено са на цени 4500-6000 лв (и дори повече), а според възрастта, параметрите и състоянието, употребяваните лаптопи – работни станции най-често са в диапазона 1000-1500 лв. Екраните им като цяло са с висока или много висока резолюция, IPS екрани с матово покритие и отлично цветопредаване. Тези машини винаги имат най-мощните за поколението си процесори (4 или повече физически процесорни ядра и двойно повече нишки), много оперативна памет RAM (16-32 GB), и най-често са оборудвани със SSD или SSD + HDD. Освен във вид на пари, това има и още една цена – тегло. По-старите мобилни работни станции нерядко надхвърляха 3 кг (плюс още половин кг заради масивното зарядно), по-новите вече са не само по-мощни, но и значително по-олекотени... и да, вече не са толкова здрави лаптопи.
            Поради изключително достъпните вече цени, силно препоръчително, дори почти задължително е вашият лаптоп да има SSD - "твърдотелен" диск, направен от чипове и без механика. Разликата в скоростта спрямо класическия твърд диск (HDD) е фрапираща и нерядко точно замяната им може да даде нов живот дори на много стар лаптоп, освен ако той има само един слот за диск и съхранението на голям обем информация е по-важно от скоростта. Другите важни предимства за SSD са по-ниската енергийна консумация, водеща до по-дълъг живот на батерия, както и по-високата надеждност, тъй като не се влияе от никакви механични вибрации.
            
            Кратка ориентация в означенията на Intel процесорите за лаптопи през последните 10-на години:
            
            Сериите са Intel Atom, Celeron, Pentium, i3, i5, i7 (съществуват и мобилни Xeon процесори, равностойни на i7, но те са по-рядка модификация за работни станции) и от известно време насам i9. Това е тяхното подреждане както (общо взето) по производителност, така и по цена. Мобилните Celeron и Pentium процесори са с осезаемо по-ниска производителност дори спрямо i3 серията
            M серия - стандартен процесор за лаптоп с добра производителност
            U серия - серия с понижен волтаж, предимно за ултрабуци. Осигурява по-ниска консумация на енергия, но и по-ниска производителност. Подходящи за по-леки задачи
            Y серия - екстремно нисък волтаж (и производителност)
            QM, HQ, HK серии - "професионални" процесори, предимно за мобилни работни станции и геймърски лаптопи. Имат двойно повече процесорни ядра и нишки от обикновената M серия, по-скъпи, но и много по-бързи
            За лаптопи произведени до 2016-17 г. Intel са почти без алтернатива като производителност и качество. След това AMD пуска на пазара новата за тогава Zen архитектура и от догонващ се превръща в лидер.
            Още по-кратка ориентация в означенията на AMD процесорите за лаптопи от последните 10-на години:
            
            Mobile Sempron (вкл. по-пресните V- серии - V120, V140, V160), Turion, Turion 64 X2, Turion II, Phenom - много стари, не си струва да купувате
            A4, A6, A8, A10 - растат по производителност в тази градация. Малко по-нови AMD процесори (започват да се произвеждат през 2012-13 г.), ако лаптопът е по-евтин са възможна опция и по-новите от тях работят дори с DDR4, но въпреки това за същия период от време леко отстъпват на идентичните Intel процесори
            мобилни Ryzen процесори - изключително добра архитектура и покупката на машина на тази база си струва, но на този етап е почти невъзможно да ги намерите в класа на лаптопите втора употреба, докато новите са с по-висока цена
            3. Поколение (кога е произведен)
            Поколението (кога е произведена една машина) е от значение основно когато купувате употребяван лаптоп. Въпреки цялата ми безгранична любов към старите компютри, освен ако не взимате машина за колекция, има някои рационални фактори, с които е желателно да се съобразите.
      </li>
      <li class="news_ekg">
            Компютрите и лаптопите от периода до ~2008 г. бяха с оперативна памет тип DDR2 (още по-старите дори няма да ги коментираме тук). Колкото и да бяха добри за времето си, освен че са остарели, те имат чисто физическо ограничение и с много редки изключения биха могли да работят най-много с 2 чипа по 2 GB DDR2, т.е. общо 4 GB RAM – това е максимумът. Просто тогава нямаше по-големи, а и това беше достатъчно. Точно това е поколението лаптопи, които вече не си струва да купувате. Изключение са последните и най-мощни модели, които са с по-новата памет, но дори те днес са твърде остарели за почти всякакви нужди.

            Днес обаче, освен за по-леки задачи, това далеч не е достатъчно, а на повече от достъпна цена ~300-400 лв можете да получите (от нас, разбира се :) ) лаптоп, който е от следващото поколение, с DDR3, където обикновените лаптопи поддържат до 8 GB RAM, а мобилните работни станции – до 32 GB RAM.

            Макар, че тези обеми все още са напълно достатъчни за нормална и дори за тежка работа, около 2016 година на пазара излязоха настолните и мобилни компютри с памет DDR4. Както може да се очаква, те са по-нови, по-модерни, по-бързи и по-скъпи. И поддържат повече памет. Ако купувате лаптоп втора употреба и имате бюджет над 500-600 лв, вероятно ще предпочетете такава машина. Често те разполагат и с доста по-добра батерия, но на това ще обърнем внимание по-нататък.

            Най-новите модели компютри са вече с DDR5.  
      </li>
</ul>

</body>
</html>

